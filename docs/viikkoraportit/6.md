## Viikko 6

* Käytetyt tunnit: ~10h

Tällä viikolla tein parannuksia ohjelman testauskattavuuteen sekä 
optimoin reitinhakualgoritmia niin, että se suoraan hylkää kaikki 
joukkoliikennereitit, jotka kulkevat jonkin jo aiemmin löydetyn pysäkin 
kautta. Tällä optimoinnilla reitinhausta tuli parhaillaan jopa 4x 
nopeampi. 
Lisäksi tein ohjelmaan paremman tavan tehdä suorituskykytestejä sekä 
lisäsin testeihin vertailun vuoksi pessimistisen A*-algoritmin, joka 
antaa epäoptimaalisia reittejä.

Ohjelma on nyt periaatteessa valmis ja kaikki sen käyttämät algoritmit 
ja tietorakenteet on toteutettu itse. Aion kuitenkin vielä tehdä 
ohjelmaan jotain pieniä parannuksia, kuten syötteiden validoinnin sekä 
mahdollisesti automaattisen testausmoodin, joka antaa tulokset jossain 
helposti hyödynnettävässä muodossa (esim. CSV). Lisäksi ohjelman 
testauskattavuutta sekä dokumentaatiota voisi parantaa.

Tällä viikolla vaikeinta oli algoritmin optimointi niin, että reitinhaku 
kuitenkin toimii. Tein optimoinnin niin, että reitinhaku pitää kirjaa 
aiemmin käydyistä pysäkeistä ja kun uusia reittejä haetaan, kaikki 
sellaiset joukkoliikennereitit, jotka kulkevat aiemmin käytyjen 
pysäkkien kautta, jätetään huomioimatta. Tällöin kekoon tulee 
huomattavasti vähemmän "roskadataa" ja sen operaatiot toimivat 
nopeammin.

Yritin myös miettiä järkevää tapaa välttää "tyhmät reitit", jotka 
tekevät turhia pysähdyksiä. En kuitenkaan keksinyt tähän vielä järkevää 
ratkaisua, joka toimisi kaikissa tapauksissa.
